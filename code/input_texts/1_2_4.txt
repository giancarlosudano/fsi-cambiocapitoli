1.2.4. Risultati della valutazione 

Come già evidenziato, la valutazione annuale 2022 dell’ERA, che riguarda i 25 Stati Membri dell’UE che possiedono un sistema ferroviario più la Norvegia, è basata sui dati CSI relativi agli anni 2016-2020. 

Come per la valutazione 2021, anche la valutazione 2022 evidenzia per l’Italia una prestazione accettabile già al primo step per tutte le categorie di rischio (ved. Tab. 1). L’ultima performance leggermente inferiore riguarda la valutazione 2020, basata sui dati relativi agli anni 2014- 2018, in cui per la sola categoria “Persone non autorizzate” (Trespassers) la prestazione per l’Italia risultava sempre accettabile, ma al secondo step di valutazione. 

Per quanto riguarda gli altri Stati Membri, la valutazione ha evidenziato prestazioni classificate come “possibile deterioramento delle prestazioni di sicurezza”, per: 

Repubblica Ceca (Altri); 

Germania (Altri); 

Spagna (Altri) 

Francia (Persone non autorizzate); 

Olanda (Altri); 

Portogallo (Altri); 

Slovacchia (Dipendenti o Imprese Appaltatrici); 

Svezia (Dipendenti o Imprese Appaltatrici). 

La valutazione mostra comunque che a livello UE, le prestazioni di sicurezza ferroviaria rimangono in generale accettabili per tutte le categorie degli utenti ferroviari. 