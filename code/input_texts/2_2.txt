2.2 Gli obbiettivi di sicurezza 

Gli obbiettivi di sicurezza ed efficienza assegnati al macchinista sono raggiunti quando la conduzione del treno viene realizzata in sicurezza e nel rispetto della traccia oraria assegnata. 

Tra gli obiettivi di sicurezza assegnati ai macchinisti, i più importanti sono: 

Prevenire le collisioni fra treni; 

Prevenire le collisioni fra treni ed ostacoli sulla linea ferroviaria;  

mantenere una modalità di guida confortevole per i viaggiatori;  

Fornire consigli ed informazioni utile ad una sicura ed efficiente gestione della circolazione dei treni; 

Notificare agli agenti incaricati il materiale rotabile che necessita di manutenzione. 

Tali obiettivi devono essere raggiunti dai macchinisti attraverso un’intricata serie di regolamenti, istruzioni, procedure, decisioni, comunicazioni e attività coordinate con il resto del personale ferroviario che concorre alla sicurezza del trasporto ferroviario.  

Quindi, in linea generale, i macchinisti hanno il compito di assicurare la condotta dei treni, di dare informazioni sul materiale rotabile, sulla linea ferroviaria, sulla marcia del treno e di lanciare un eventuale allarme sulla base di procedure e di norme predeterminate nell'ambito del contesto operativo per cui hanno l’abilitazione a operare. 