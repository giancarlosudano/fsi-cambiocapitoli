2.5 Regolamenti e Procedure di Sicurezza 
L’Agenzia Nazionale per la Sicurezza delle Ferrovie (ANSF, oggi ANSFISA), in applicazione di quanto previsto dal D.Lgs. 162/2007* “Attuazione delle direttive 2004/49/CE e 2004/51/CE relative alla sicurezza e allo sviluppo delle ferrovie comunitarie” (ved. fig. 1), che all’art. 6 ed in particolare alla lettera a) stabilisce:
L’Agenzia è incaricata di definire il quadro normativo in materia di sicurezza, proponendone il necessario riordino …, il 9 agosto 2012 ha emanato la Direttiva 1/2012 (ved. fig. 2) di immediata attuazione, avente per oggetto le “Linee guida per lo svolgimento delle attività a carico degli operatori ferroviari a seguito del riordino del quadro normativo” e il Decreto 4/2012, con entrata in vigore al primo gennaio 2013, avente per oggetto:
Emanazione delle “Attribuzioni in materia di sicurezza
della circolazione ferroviaria”, del “Regolamento per la circolazione ferroviaria” e delle “Norme per la qualificazione del personale impiegato in attività di sicurezza della circolazione ferroviaria”.
In detta Direttiva viene:
	delineata la finalità del riordino normativo, richiamando il Decreto Legislativo n.162, che:
“disciplina le condizioni di sicurezza del sistema ferroviario italiano mediante, tra l’altro, l’adeguamento e l’armonizzazione della struttura normativa nazionale con quella comunitaria, la progressiva adozione degli obiettivi e dei metodi comuni di sicurezza e l’assegnazione dei compiti e delle competenze e la ripartizione delle responsabilità fra i soggetti interessati…”.
	definito il principio dell’attribuzione delle responsabilità, come segue:
“ciascun gestore dell’infrastruttura e ciascuna impresa ferroviaria siano responsabili della propria parte di sistema e del relativo funzionamento sicuro e, … l’Agenzia provveda affinché la responsabilità del funzionamento sicuro del sistema ferroviario e del controllo dei rischi che ne derivano incomba appunto su tali operatori, obbligandoli a mettere in atto le necessarie misure di controllo del rischio, ad applicare le norme e gli standard di sicurezza nazionali e a istituire i sistemi di gestione della sicurezza.
Tali imposizioni, emesse in attuazione dell’art. 4, comma 3, della Direttiva 2004/49/CE (“gli stati membri provvedono affinché la responsabilità del funzionamento Sicuro del sistema ferroviario e del controllo dei rischi che ne derivano incomba ai gestori dell’infrastruttura e alle imprese ferroviarie”), esprimono sinteticamente ma efficacemente il principio dell’attribuzione delle responsabilità per gli operatori ferroviari”….
definita l’architettura del quadro normativo a regime, costituito da:
a.	normativa comunitaria e nazionale;
b.	norme tecniche e standard di sicurezza, emanati dall’Agenzia e contenenti i principi e i criteri necessari per la sicurezza della circolazione ferroviaria;
c.	disposizioni e prescrizioni di esercizio, emanate dai gestori infrastruttura e dalle imprese ferroviarie, incluse le procedure di interfaccia tra gestori e imprese
